ฟาร์มลี่ เนเบอร์
Farmly Neighbour

บทคัดย่อ

โครงงานนี้มีวัตถุประสงค์เพื่อพัฒนาเว็บไซต์ e-commerce สำหรับซื้อขายสินค้าเกษตร โดยมุ่งเน้นให้เกษตรกรสามารถนำสินค้าของตนมาเผยแพร่และจำหน่ายได้โดยตรงถึงผู้บริโภคผ่านช่องทางออนไลน์ ระบบที่พัฒนาขึ้นช่วยลดขั้นตอนการขายแบบดั้งเดิมเพิ่มโอกาสทางการตลาดและอำนวยความสะดวกแก่ทั้งผู้ซื้อและผู้ขายเว็บไซต์ถูกออกแบบให้มีฟังก์ชันหลักที่จำเป็นสำหรับระบบe-commercครบถ้วน อาทิ การลงทะเบียนผู้ใช้งาน การจัดการสินค้า การสั่งซื้อ การชำระเงิน การรีวิวสินค้า รวมถึงระบบจัดการร้านค้า

ด้านเทคนิค เว็บไซต์ถูกพัฒนาด้วยเฟรมเวิร์ก Next.js โดยใช้ภาษา TypeScript และเชื่อมต่อกับฐานข้อมูล PostgreSQL ผ่าน Prisma ORM รองรับการเข้าสู่ระบบด้วย OAuth เช่น Google หรือ Facebook และมีการนำระบบขึ้นใช้งานจริงผ่านบริการของ Amazon Web Services (AWS) เช่น EC2, RDS และ S3 เพื่อให้สามารถเข้าถึงได้ตลอด 24 ชั่วโมง โครงงานนี้แสดงให้เห็นถึงความเป็นไปได้ของการประยุกต์ใช้เทคโนโลยีเว็บแอปพลิเคชันเพื่อส่งเสริมภาคเกษตรกรรมไทยให้ก้าวสู่ระบบการค้าออนไลน์อย่างมีประสิทธิภาพและยั่งยืน

คำสำคัญ: e-commerce, เฟรมเวิร์ก, พัฒนาเว็บไซต์, เกษตรกร, สินค้าเกษตร
